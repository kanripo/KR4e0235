# -*- mode: mandoku-view; -*-
#+TITLE: 幔亭集
#+DATE: 2015-08-25 00:27:15.126207
#+PROPERTY: ID KR4e0235
#+PROPERTY: BASEEDITION WYG    
#+PROPERTY: JUAN 卷十二
<pb:KR4e0235_WYG_012-1a>¶
欽定四庫全書¶
　幔亭集卷十二¶
　　　　　　　　　　　　　明　徐熥　撰¶
　　六言絶句¶
　　　舟中雜言¶
白雲一片兩片翠微千重萬重孤客尚餘短劍青山何¶
處疎鐘¶
處處桃花欲笑枝枝柳葉含顰白璧卞和泣楚黑貂季¶
<pb:KR4e0235_WYG_012-1b>¶
子歸秦¶
雲外疎星㸃㸃沙邉小艇雙雙一曲孤琴有譜數聲長¶
笛無腔¶
雲際鷓鴣格磔花前蝴蝶蹁躚隔岸野橋跨水空山古¶
墓犁田¶
　　　題伯孺畫小景¶
天際孤舟帶雨沙邉竹杖穿雲村落半藏宿莽危亭獨¶
瞰江濆¶
<pb:KR4e0235_WYG_012-2a>¶
　　　戊子除夕飲顧道行先生諧賞園¶
游子驚聞爆竹髙堂誰薦椒花諧賞園中地主姑蘇城¶
外天涯¶
白鴈久無家信青袍虚度年光自覺夢中是客何言醉¶
處為鄉¶
　　　題畫寄閔壽卿¶
溪路一曲二曲人烟三家兩家野飯唯供澗藻山衣自¶
緝園麻¶
<pb:KR4e0235_WYG_012-2b>¶
草閣雲生雲滅柴門風閉風開峰影溪中流去瀑聲天¶
外飛來¶
　　　山居四時詞¶
樓外桃飄紅雨階前苔繡青氊燕影差池似剪鶯聲睍¶
睆如絃¶
亂蟬爭噪髙柳倦鳥獨棲古篁新茗半甌睡起枯碁一¶
局斜陽¶
天末金風薦爽夜深玉露生寒黄菊含苞欲吐芙蓉褪¶
<pb:KR4e0235_WYG_012-3a>¶
粉將殘¶
墻北梅枝破玉地中葭管飛灰爐燼呼童續火雪深邀¶
客銜杯¶
　　　漁¶
江北清波細浪溪南暮雨西風短笛黄蘆花外扁舟紅¶
蓼叢中¶
　　　樵¶
歴盡白雲千嶂挑歸黄葉一肩但願瓶中有粟不愁厨¶
<pb:KR4e0235_WYG_012-3b>¶
下無烟¶
　　　耕¶
暮雲芳壠十畝春雨寒郊一犂水上挿秧穉子田頭持¶
饁山妻¶
　　　牧¶
處處平原緑草村村荒坂斜陽自信坐牛背穏誰知騎¶
馬蹄忙¶
　幔亭集卷十二¶
