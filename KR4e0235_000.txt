# -*- mode: mandoku-view; -*-
#+TITLE: 幔亭集
#+DATE: 2015-08-25 00:27:14.919196
#+PROPERTY: ID KR4e0235
#+PROPERTY: BASEEDITION WYG    
#+PROPERTY: JUAN 目録
<pb:KR4e0235_WYG_000-1a>¶
欽定四庫全書　　　　集部六¶
　幔亭集目録　　　　　　别集類五(明/)¶
　　巻一¶
　　　古樂府¶
　　巻二¶
　　　五言古詩¶
　　巻三¶
　　　七言古詩¶
<pb:KR4e0235_WYG_000-1b>¶
　　巻四¶
　　　五言聲詩¶
　　巻五¶
　　　五言律詩¶
　　巻六¶
　　　五言律詩¶
　　巻七¶
　　　七言律詩¶
<pb:KR4e0235_WYG_000-2a>¶
　　巻八¶
　　　七言律詩¶
　　巻九¶
　　　七言律詩¶
　　巻十¶
　　　五言排律¶
　　巻十一¶
　　　五言絶句(迴環讀/四十首)¶
<pb:KR4e0235_WYG_000-2b>¶
　　巻十二¶
　　　六言絶句¶
　　巻十三¶
　　　七言絶句¶
　　巻十四¶
　　　七言絶句¶
　　巻十五¶
　　　詩餘¶
<pb:KR4e0235_WYG_000-3a>¶
　　　　(臣/)等謹案幔亭詩集十五巻明徐熥撰熥字¶
　　　　惟和閩縣人萬厯戊子舉人熥負才淹蹇肆¶
　　　　力詩章圭臬唐人而不為決裂餖飣之習巻¶
　　　　首有張獻翼序稱其調匪偏長體必兼擅力¶
　　　　返古則盡滌時趨所以推許者甚至又謝肇¶
　　　　淛謂其才情聲調足以伯仲髙季迪微憾古¶
　　　　體不及朱彛尊靜志居詩話亦謂其七言絶¶
　　　　原本王江寧多情至語詳閲是集固非盡出¶
<pb:KR4e0235_WYG_000-3b>¶
　　　　標榜當明季詩道冗雜之時亦可謂蟬蜕穢¶
　　　　濁者矣閩中詩人自林鴻王䝉諸人以後即¶
　　　　推鄭繼之為冠熥生平喜稱繼之而卒年僅¶
　　　　三十九與繼之正同亦一異也集為其弟&KR0958;¶
　　　　所鐫&KR0958;字興公亦以淹貫見稱所撰有筆精¶
　　　　榕隂新檢諸書俱别著録云乾隆四十二年¶
　　　　十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4e0235_WYG_000-4a>¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0235_WYG_000-5a>¶
幔亭集原序¶
詩豈易言哉求其成一家言良不易易況備諸體稱大¶
家乎盖工近體者或弱扵古風長七言者或短扵五字¶
即王孟二氏盛唐名家一以清婉稱近體一以風骨雄¶
古風且各擅所長況其他乎予友徐惟和氏永寧令名¶
父之子也授𤣥肖諸童烏属草方之文考少即抵掌而¶
談秦漢奮力以挽風騷非晉魏之音絶口不談非六籍¶
之書屏目不視盖病乎世之決裂以為體餖飣以為詞¶
<pb:KR4e0235_WYG_000-5b>¶
故音非朱絃詞非黄絹寧棄去不屑就也弱冠嘗循例¶
計偕登臺展驥都人欽遲朝列虛左詩歌本之古選興¶
寄備乎開元彬彬然名家矣每停橈見過輙下榻信宿¶
凢三眎予詩初見之已無杜徳機矣再見之其善者機¶
耶别去三易寒暑乃出㡢亭集二帙予執簡嘆曰其衡¶
氣機矣夫當其興寄扵山川發憤於嵗月周爰扵驅馳¶
宣情於羇旅由樂府而逮五七言古由近體而至五七¶
言絶調匪偏長體必兼善力追古則盡滌時趨可謂頭¶
<pb:KR4e0235_WYG_000-6a>¶
頭是道重重發光矣又一字之工聞竒而傾耳片言之¶
巧覩縟而躍心紙價騰湧扵都門簫譜浸淫扵禁掖雕¶
章綺合藻思羅開行且上書鳯鳴解褐鴻漸探其襟抱¶
將扶摇宇内豈區區搶榆所可控而笑哉閩中一時諸¶
子昆弟咸追述大雅取裁風人作者響臻同好景附真¶
足馳騁海内而惟和則獨步當時矣予嵗方遲暮筆硯¶
都燒徒有輟翰毁草烏能述匠心之源究作者之概乎¶
因不愛其敝帚而答其請之意長洲張獻翼序¶
