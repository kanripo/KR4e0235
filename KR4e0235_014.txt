# -*- mode: mandoku-view; -*-
#+TITLE: 幔亭集
#+DATE: 2015-08-25 00:27:15.160761
#+PROPERTY: ID KR4e0235
#+PROPERTY: BASEEDITION WYG    
#+PROPERTY: JUAN 卷十四
<pb:KR4e0235_WYG_014-1a>¶
欽定四庫全書¶
　幔亭集卷十四¶
　　　　　　　　　　　　　明　徐熥　撰¶
　　七言絶句¶
　　　閩中元夕曲¶
滿城簫鼓沸春風爆竹聲喧鳯蠟融三十萬家齊上彩¶
一時燈影照天紅¶
家家同結過街棚夾路花燈列火城來往香車渾似晝¶
<pb:KR4e0235_WYG_014-1b>¶
不知身在月中行¶
閩山廟裡賽靈神水陸珍羞滿案陳最愛鮮紅盤上果¶
荔枝如錦色猶新¶
珠璣髙噴火龍紅滿架銀花一線通忽到半空聞霹靂¶
灞陵橋斷紫烟中¶
紫騮嘶向月明間漏盡銅龍尚未還何處鳯笙聲嫋嫋¶
松棚髙結舞鰲山¶
烽烟久息海無波紫陌紅樓樂事多燈下數聲郎子鼓¶
<pb:KR4e0235_WYG_014-2a>¶
兒童爭唱八仙歌¶
花箋五色製燈聨榜向街頭境社前緩歩廵簷看一過¶
就中都説太平年¶
無數紅妝去復囘竹林仙境起香埃低聲偷向神前祝¶
願早熊羆入夢來¶
朱門處處月光流金鼓喧天夜不休堂下裝成獅子吼¶
一雙爭戲綵絲毬¶
妖姬三五珮䦨珊踏碎香塵月影寒忽聽流星天上起¶
<pb:KR4e0235_WYG_014-2b>¶
共停蓮歩轉頭看¶
彤襜髙揭露妖嬌月色燈光映翠翹年少路傍虚送目¶
良家女伴轉三橋¶
風流公子正髫年腰帶千文萬厯錢浪買梨花三百朶¶
一時光照鼓樓前¶
誰家白晳少年郎蜀錦吳綾别樣妝半醉半醒騎馬過¶
最堪魂斷是龍陽¶
市上新燈巧様張玻璃一片白於霜夜長滿注瓶中水¶
<pb:KR4e0235_WYG_014-3a>¶
幾隊游魚逐火光¶
流蘇綃帕綴雙懸百對華燈火樹燃五帝行宫初出境¶
家家香火送神錢¶
慶城燈燭夜輝煌照見豐碑字幾行此是先朝湯沐邑¶
年年歌舞祭閩王¶
前代繁華説福州滿城蘭若掛燈毬于今一盞長明火¶
勝事銷沉幾百秋¶
月影遲遲蠟炬銷殘燈同約大家饒從今處處成遺俗¶
<pb:KR4e0235_WYG_014-3b>¶
飽看燈光十二宵¶
　　　西湖十景竹枝詞¶
　　　　六橋烟棹¶
柳外春烟午未消烟深何處認郎橈小鬟不用頻相問¶
已約桃花第五橋¶
　　　　三竺晩霞¶
霞光片片映香臺花下紅妝笑靨開預卜明朝天色好¶
願郎遊騎得重來¶
<pb:KR4e0235_WYG_014-4a>¶
　　　　九里松風¶
虬龍千尺翠烟凝九里濤聲浪幾層油壁青驄堤上過¶
同心猶記結西陵¶
　　　　孤山梅月¶
梅花十畝映湖塘歴亂幽魂處處香淡月一輪疎影見¶
青銅鏡裡壽陽妝¶
　　　　桃溪花雨¶
桃溪春色武陵同落盡殘英陣陣風暗出袖中花一片¶
<pb:KR4e0235_WYG_014-4b>¶
問郎何似夜來紅¶
　　　　石屋晴雲¶
石屋雲開淡復濃青山微露半芙蓉一時游女紅妝濕¶
身在髙唐第幾峰¶
　　　　綵鷁紅妝¶
湖心歌管遏春雲水底榴花六幅裙轉過蘇堤歡不見¶
停橈齊上岳王墳¶
　　　　錦塘春柳¶
<pb:KR4e0235_WYG_014-5a>¶
三月尋春到錦塘青青垂柳一絲長折來戲作同心結¶
不是同心不贈郎¶
　　　　龍泓潄玉¶
驪珠不動小龍眠井水無波玉鏡鮮携手與郎同一照¶
忽驚花發並頭蓮¶
　　　　鷲嶺觀曦¶
啼罷天雞曙色微鷲峰髙處見朝暉傍人不用歌行露¶
夜與郎遊尚未歸¶
<pb:KR4e0235_WYG_014-5b>¶
　　　山居雜興¶
雨後空山剝啄無滿堦苔色繡氍毹開門忽訝新痕破¶
知是雙雙過鶴雛¶
呼童洗硯寫黄庭手自摩挲舊日銘漸露滿池鸜鵒眼¶
猶餘殘繡上金星¶
桐陰如葢午風凉沉水香消白晝長觸手殘編隨意看¶
一時書卷亂堆牀¶
幾年心與世縁疎獨有雕蟲癖未除賦就一篇詩得意¶
<pb:KR4e0235_WYG_014-6a>¶
人來喜向扇頭書¶
為躭禪悦久皈依飯貯山瓢施鳥饑總是道人機事息¶
近前飲啄不驚飛¶
林深無數鳥爭啼獨立花間自品題畢竟流鶯聲第一¶
畫樓東畔柳陰西¶
雲邉松影挂斜陽上下禽聲到竹牀半醉半醒開斗帳¶
微風吹送玉蘭香¶
閉却重門竹影疎日長閒疊架頭書放生不守空王戒¶
<pb:KR4e0235_WYG_014-6b>¶
故蹴方鞋殺蠧魚¶
萬竿新竹傍簷牙八面青山一帶遮斬却當門三四箇¶
隔雲峯影露蓮花¶
一夜霜風葉滿庭黄花三徑盡飄零山房不放秋光去¶
猶折殘枝揷膽瓶¶
新裁斗帳白生綃百種竒花五色描鳯蠟低懸通夜照¶
有人雙度可憐宵¶
金爐殘火宿沉擅萬綠陰中擁合歡啼鳥一聲秋夢覺¶
<pb:KR4e0235_WYG_014-7a>¶
侍兒剛進小龍團¶
美人蕉下立紅裙磨得𤣥精滿硯雲按寫江南桃葉曲¶
指尖香粉印羅紋¶
小詞閒製曼聲歌寫出春閨幽恨多懶把九宫翻别譜¶
花間占得憶秦娥¶
碧紗窻冷晝常關丘壑移來枕簟間几上石屏嵐翠滴¶
分明一片㸃蒼山¶
何事柴門午未開落花依舊滿蒼苔只緣欲了分題債¶
<pb:KR4e0235_WYG_014-7b>¶
暫禁山童報客來¶
　　　游武夷發白龍江¶
荷衣草屫竹笻輕路入丹山謁上清不是離家無别恨¶
出門先斷世間情¶
五雲遥望赤松家八月同乗碧漢槎自有仙童親接引¶
不須沿路問胡麻¶
塵世蹉跎三十春欲將雲水了閒身清溪無數船來往¶
能去尋仙有幾人¶
<pb:KR4e0235_WYG_014-8a>¶
參駕雲中白鹿車萬年宫裡薦乾魚江頭有客來相送¶
不唱離歌唱歩虚¶
　　　陳振狂擬遊武夷舟次囦溪興盡而返戲嘲¶
自是青山欠夙因且將蹤跡寄紅塵幔亭指日重開宴¶
遍問曽孫少一人¶
尋仙元不屬凢身空負桃花洞裡春豈是漁郎多别恨¶
𤣥都只待有緣人¶
咫尺仙凢路遂分悲君猶自戀人羣待予九轉丹成後¶
<pb:KR4e0235_WYG_014-8b>¶
未度他人首度君¶
何事塵心未肯灰尋真中路忽辭囘思君不奏賓雲曲¶
只唱人間曲可哀¶
　　　過劍津¶
神物飛騰自有靈至今風雨帯餘腥道人欲喚龍魂醒¶
再合雌雄鑄七星¶
　　　村中晚歩¶
數家茅屋小溪東衰草寒烟夕照中門掩千峰山犬吠¶
<pb:KR4e0235_WYG_014-9a>¶
一籬秋色豆花紅¶
青山廻合抱清溪村徑陰陰鳥自啼落盡疎林秋色晚¶
水流楓葉過橋西¶
　　　懐仙館¶
九曲溪流枕上聽白雲遮斷數峰青金雞呌罷山天曉¶
鶴在松間夢未醒¶
　　　懐仙館憶汝翔熙工伯孺因覔伯孺所畫烟雨¶
　　　　圖不得¶
<pb:KR4e0235_WYG_014-9b>¶
此地曽聞控鶴來三人同禮七星臺一溪烟雨知何處¶
滿壁丹青翳綠苔¶
　　　聽劉隠虚道人談𤣥¶
指揮如意坐雲根總是清虚世外言談到繽紛花似雨¶
曽無一語及傍門¶
　　　贈羽士¶
絶壑凌空鳥道懸竹房松火亂秋烟道人不問丹梯險¶
禁歩青山二十年¶
<pb:KR4e0235_WYG_014-10a>¶
竹杖遊方幾化龍知君雲水本無蹤今朝長揖下山去¶
他日相尋何處峰¶
　　　小桃源呈吳元瀚陳惟秦江仲魚¶
山轉溪廻一徑斜半栽桑柘半桃花何年共結茅茨隠¶
添得人烟三兩家¶
　　　武夷十咏¶
　　　　玉女峰¶
五色苔花當繡襦朝雲暮雨鎖模糊清溪照出蛾眉影¶
<pb:KR4e0235_WYG_014-10b>¶
錯認湖中大小姑¶
　　　　架壑船¶
壑裡藏舟經幾春溪頭何用嘆迷津世人自愛風波險¶
豈是神仙不渡人¶
　　　　仙掌峰¶
頂門開處即𤣥關白日青天去不還多少幻形俱脱化¶
獨留仙掌在人間¶
　　　　換骨巖¶
<pb:KR4e0235_WYG_014-11a>¶
可憐人世似蜉蝣誰識真還借假脩不學換心求換骨¶
青山依舊葬骷髏¶
　　　　大王峯¶
危峰蒼翠揷雲中爐裡丹砂色尚紅此地大王曽羽化¶
至今猶自起雄風¶
　　　　徐仙巖¶
碧嶂千尋骨一函當年曽此脱塵凢重來忽記前身果¶
笑指飛昇舊日巖¶
<pb:KR4e0235_WYG_014-11b>¶
　　　　金雞洞¶
紅塵容易使人迷流水無情日又西大夢紛紛誰自覺¶
空勞仙洞報金雞¶
　　　　幔亭峰¶
一曲賔雲酒一巵共乗鸞鶴醉歸遲至今五色霞千片¶
猶似當年結彩時¶
　　　　投龍洞¶
空有輝煌玉簡書莫疑雲氣不重嘘神龍本是飛騰物¶
<pb:KR4e0235_WYG_014-12a>¶
肯向千年洞裡居¶
　　　　虹橋板¶
一從仙樂散丹霄千載長虹亘未消待得丹成生羽翼¶
手攀日月過虹橋¶
　　　游仙曲¶
萬里遥天片月明玉皇開宴㑹蓬瀛瓊漿飲盡歸𤣥府¶
鶴背瑶笙四五聲¶
形容如鶴蜕如蟬一夕凌虚去杳然隔斷紅塵三萬里¶
<pb:KR4e0235_WYG_014-12b>¶
閬風吹上大羅天¶
蘂珠宫殿玉宸君身上霞衣五色文不用驂鸞過碧海¶
鳯簫聲裡駕紅雲¶
雲裡騎龍訪列仙羽衣霞佩去翩躚不知一枕邯郸夢¶
遊徧神州幾洞天¶
踏碎烟霞謁帝鄉空中鸞鶴自廻翔腰間帶有降魔劍¶
一道精光燭混茫¶
偶别𤣥都玉笥班却藏名姓到人間須臾跳入壺中去¶
<pb:KR4e0235_WYG_014-13a>¶
白日青天何處還¶
　　　桃花澗訪吕山人¶
長日青山歌采芝人間甲子不曽知却嫌住近桃花澗¶
花落花開見歳時¶
　　　紫陽書院¶
水自茫茫山自青荒祠千載寄精靈道人已作黄冠客¶
不着儒衣拜考亭¶
　　　𤣥都觀尋道士不遇¶
<pb:KR4e0235_WYG_014-13b>¶
洞門寂寂鎖烟霞此是𤣥都道士家雞犬無聲丹竈冷¶
深溪流出碧桃花¶
　　　别虚道人¶
與師分别亦關情不記形容記姓名聞説還童有真訣¶
白頭人又是前生¶
　　　懐鄭君大¶
幾人白首困塵氛垂老看山獨有君莫道年髙筋力少¶
芒鞋曽踏一梯雲¶
<pb:KR4e0235_WYG_014-14a>¶
　　　同元瀚惟秦雨宿舟中懐惟起弟¶
細雨扁舟泊近村三人同卧亦銷魂誰憐此夜孤身客¶
山店殘燈獨掩門¶
　　　西蜀竹枝詞¶
杜鵑啼上海棠枝赤甲山前月落遲斗帳夜寒春夢醒¶
笛聲吹過竹郎祠¶
　　　春暮感懐¶
春光將老杏花殘猶自驚心帯淚看記得去年今日裡¶
<pb:KR4e0235_WYG_014-14b>¶
布衣羸馬出長安¶
　　　清明有感¶
人間春色太無情不管音容隔死生滿地梨花墳上雨¶
一畨零落又清明¶
　　　郊行¶
日暮空林野鳥歌新墳古塚滿山阿不知白骨埋多少¶
依舊青山四面多¶
　　　為屠田叔題王玉生山水册¶
<pb:KR4e0235_WYG_014-15a>¶
青山如黛草萋萋古寺殘鐘隔逺溪客散長亭天色晚¶
兩行烟柳灞橋西¶
蒼茫綠野接江天漁父中流獨扣舷何處月明堪繫䌫¶
樹陰西畔小橋邉¶
二客來尋草閣幽况逢隣舍酒新篘主人日暮歸來晚¶
帯有青蚨在杖頭¶
閒來約客訪烟霞行到橋邉日已斜尚隔寺門三五里¶
且將瓢笠宿山家¶
<pb:KR4e0235_WYG_014-15b>¶
山中日暮起西風隔嶺霞生石壁紅對坐共憐秋色好¶
數株松影半林楓¶
崚嶒孤塔影中流萬頃江天一色秋恍似金山髙處望¶
片㠶無數出瓜洲¶
蘭槳摇摇下急灘滿天風雪正漫漫莫嫌野店村醪薄¶
消盡深溪一夜寒¶
千尋瀑布響空林數尺危橋出樹陰欲向溪南訪真隠¶
飛花滿路白雲深¶
<pb:KR4e0235_WYG_014-16a>¶
　　　枕上偶成¶
山館雲寒枕簟清隔窻殘月不分明黄鶯未醒人先醒¶
卧聽枝頭第一聲¶
　　　九仙觀晩歩¶
獨携雙屐訪烟霞畫閣朱闌夕照斜清磬一聲山院寂¶
流鶯啼過木棉花¶
　　　夏日瀚上人過訪¶
綠陰深處響新蟬移得蒲團柳影邉數曲碁殘天未暮¶
<pb:KR4e0235_WYG_014-16b>¶
更燒山茗結清緣¶
　　　聽錢叔達彈琴時叔達將歸吳興¶
竹院微風動晚凉氷絃花裡按宫商憑君莫作思歸引¶
一曲哀聲易斷腸¶
　　　山園雜興¶
信歩荒園日幾廻秋風吹老壁間苔澆花正怪兒童懶¶
忽見松陰片雨來¶
　　　雨夜讀伯孺詩草¶
<pb:KR4e0235_WYG_014-17a>¶
空齋寒夜雨聲聲細讀君詩欲四更十載悲歡燈影裡¶
同遊風景最關情¶
　　　秋日山行¶
行盡空山日未斜隔林烟火見人家澗邉小犢眠衰草¶
風動滿園蕎麥花¶
　　　感舊¶
秋光依舊滿房櫳鏡裡鉛華漸不同去歳今宵卿憶否¶
錦衾香煖燭摇紅¶
<pb:KR4e0235_WYG_014-17b>¶
　　　哭林逸人¶
水明樓上看明月共對氷盤品荔枝今日譜成君不見¶
年年腸斷荔枝時¶
昔年遺我青精飯藥氣浮空滿筯雲風雨空山寒食節¶
一盂何日薦孤墳¶
記得方山昔日游逢君瀨水苦相留從今若過方山路¶
不忍重維瀨水舟¶
憐君易簀垂亡日值我囊書逺别秋欲哭靈幃山水隔¶
<pb:KR4e0235_WYG_014-18a>¶
空將雙淚寄人流¶
　　　將赴京作¶
北望幽燕欲斷魂留連未忍别家園直須三徑秋光老¶
開盡黄花始出門¶
　　　題諸友送行卷後¶
七年三上春官日各賦詩篇送我行今日蠧魚生滿紙¶
主人依舊一儒生¶
　　　興田驛讀鄧汝髙題壁詩¶
<pb:KR4e0235_WYG_014-18b>¶
故人半載天涯隔得見題名勝夢思今日經過驛亭裡¶
再三吟咏壁間詩¶
　　　路經武夷以公車期逼不得重遊溪口别壽卿¶
　　　　和叔二道友¶
當日仙槎九曲乗竒峰五百恣攀登此行苦為虚名累¶
一宿烟霞也不能¶
何事人間最可哀朔風零雨向燕臺白雲隔斷清溪口¶
不許紅塵客再來¶
<pb:KR4e0235_WYG_014-19a>¶
　　　張去華席上聽妓¶
燕姬二八欲傾城學得江南子夜聲莫遣歌喉頻宛轉¶
留將今夕喚卿卿¶
　　　落第後戲作¶
楊柳如絲草似茵輕羅小袖白綸巾紫騮嘶向平康路¶
妬殺春風得意人¶
　　　南旺湖泛月¶
蘭舟乗月下黄河一片清光漾碧波宛似江南湖上景¶
<pb:KR4e0235_WYG_014-19b>¶
分明惟欠采蓮歌¶
　　　别梁玉¶
何物臨岐繫所思佳人偷指綠烟絲重來試看門前樹¶
留得青青有幾枝¶
　　　彭城夜泊書事¶
十年此地幾經過數㸃漁燈起棹歌今夜滿天喧鼓角¶
隔江㠶影戰船多¶
　　　舟中望雲龍山有懐陳㓜孺¶
<pb:KR4e0235_WYG_014-20a>¶
雲龍山下泛歸舟對景空懐昔日游聚散無期俱是夢¶
黄河依舊向東流¶
　　　逢從征歸卒¶
逺望邊城戰氣寒王師十萬半凋殘但能留得生還骨¶
莫問金瘡血未乾¶
脱却從征舊戰袍夢中猶記醉蒲萄從今愁説沙塲事¶
路上逢人賣寳刀¶
　　　同謝于楚袁小脩汪肇邵詹淑正李季宣陳從¶
<pb:KR4e0235_WYG_014-20b>¶
　　　　訓集謝在杭席上贈伎¶
相逢流落總天涯暫借清尊醉狹邪坐有逐臣心正苦¶
月中休用泣琵琶¶
　　　揚子橋别馬季聲¶
秋風摇落滿征㠶揚子橋邉酒半酣一棹蕪城君獨往¶
月明今夜我江南¶
　　　金閶别李二¶
天涯摇落正深秋一别親知雙淚流不但思家心獨苦¶
<pb:KR4e0235_WYG_014-21a>¶
斷腸今日是蘇州¶
　　　舟夜即事¶
金閶亭下解蘭橈一水吳江去漸遥秋夢纒綿渾不醒¶
月明齊上度僧橋¶
枕前雙淚落天涯半是思君半憶家起坐不知風露冷¶
一汀斜月照蘆花¶
　　　弔關盼盼¶
十年三度過彭城燕子樓空月自明欲弔香魂尋舊塚¶
<pb:KR4e0235_WYG_014-21b>¶
斷碑無主不知名¶
　　　吳門戲寄陳伯孺¶
一望蘋花十頃秋闔閭城下久停舟除將訪道尋僧外¶
半為真娘住虎丘¶
　　　無題和徐茂吳司理¶
繡閣重重鎖翠娥春風簾幙度微波紅牙一拍芳心亂¶
腸斷江南子夜歌¶
年少誰家傅粉郎舞裙歌扇斷人腸當筵一道微風起¶
<pb:KR4e0235_WYG_014-22a>¶
吹出羅衣賈女香¶
獨離幽閣影隨身紅拂楊家是麗人自有繞梁聲宛轉¶
不愁羅襪歩生塵¶
劈開金鎖出重門學得文君半夜奔但愛風流人似玉¶
不知年少是梨園¶
含羞含態歩遲遲南北峯頭月落時此處留儂儂已住¶
從今莫唱惱儂詞¶
金縷歌成恨幾重看君樂府演臨卭塲中多少憐香意¶
<pb:KR4e0235_WYG_014-22b>¶
今夜歡娛盡屬儂¶
響遏行雲是此聲况看人似玉壺清蛾眉不惜從君死¶
只為當時一笑情¶
生前憔悴死含寃半臂猶看帶血痕我亦多情病司馬¶
不知何處弔香魂¶
　　　葛陽道中¶
揷棘編籬小逕斜數聲雞犬出山家褰帷最愛秋光好¶
一路墻陰木槿花¶
<pb:KR4e0235_WYG_014-23a>¶
　　　青樓曲¶
沉香亭畔敞雲屏一樹垂楊拂地青暫繫紫騮歡莫去¶
盤中新有五侯鯖¶
帝城三月雪全消新柳如絲學舞腰何處女郎齊度曲¶
桃花春水赤欄橋¶
金屋誰家罷管絃博山沉水尚留烟夜深月到流蘇帳¶
照見鴛鴦作對眠¶
燕子樓中午漏遲荼䕷花影上簾時含嬌自起開妝閣¶
<pb:KR4e0235_WYG_014-23b>¶
學取西山畫黛眉¶
　　　既别田叔歸過囦關公署悵然有懐¶
關外車聲不可聞溪邉公署閉寒雲從今來往囦溪路¶
定憶風流屠使君¶
髙閣三層傍水開詩人多在此銜杯從今磴道空危絶¶
若箇詩人得上來¶
　　　題江仲魚小像¶
五色靈芝五粒松徃來長躡白雲蹤畫師未許君丘壑¶
<pb:KR4e0235_WYG_014-24a>¶
不寫清溪一片峯¶
　　　題遇上人小影¶
清溪流水漾松花獨倚孤松不結跏安得添余丘壑相¶
林中同吃趙州茶¶
　　　題羅太學青雨軒¶
小小軒窻匝宻林山鳩啼晝亂雲深飛來雨氣青如染¶
半帶松陰半竹陰¶
　　　題伯孺兄弟臨池小隠¶
<pb:KR4e0235_WYG_014-24b>¶
幽居疑是子雲亭水繞柴門晝不扃獨卧西堂清夢逺¶
春風池上草青青¶
　　　題美人孤鳯¶
樓上簫聲久不吹梧桐花下立多時此身豈少雙飛翼¶
不到成雙不肯騎¶
　　　題美人對局¶
綠雲妝罷下朱樓閒向春風結伴遊携得楸枰連袂去¶
花間同賭玉搔頭¶
<pb:KR4e0235_WYG_014-25a>¶
　　　題宋畫宫扇¶
樓船航海事飄零無數蛾眉恨血腥團扇獨留宫樹影¶
六陵何處見冬青¶
鑾輿東下指臨安北望中原路渺漫冩得殘山兼剩水¶
只留團扇與人看¶
團扇當年巧樣裁宣和殿上幾徘徊丹青絹素俱零落¶
獨有蛾眉怨未灰¶
　　　題滕王閣圖¶
<pb:KR4e0235_WYG_014-25b>¶
髙閣崚嶒章水邉曽從南浦繫歸船披圖忽訝身如夢¶
囘首春風二十年¶
　　　題畫鴝鵒¶
不向枝頭説是非性靈雖巧已忘機夢魂只傍垂楊宿¶
未可輕從濟水飛¶
　　　題畫翡翠¶
長喙如朱翠羽齊寒蘆聊借一枝栖越裳久已無人貢¶
好向林中自在啼¶
<pb:KR4e0235_WYG_014-26a>¶
　　　題興公扇面小景寄懐惟秦¶
萬仞髙峰列翠屏寒雲流白樹流青恍疑九曲同游日¶
對坐溪邉鐵篴亭¶
　　　題薛素畫蘭¶
朱鳥窻前翠黛殘閒將幽恨寄齊紈薛家閨秀稱雙絶¶
洪度花箋素素蘭¶
空説湘江九畹春殘枝憔悴不堪紉深林豈是幽香少¶
半採天涯寄逺人¶
<pb:KR4e0235_WYG_014-26b>¶
　　　題薛姬畫芭蕉¶
名冠青樓有幾春琉璃硯匣自隨身相思不寄崔徽筆¶
但寫紅蕉當美人¶
　　　題陳伯孺墨梅¶
庾嶺曽看雪萬枝生綃今見墨淋漓江南多少思歸客¶
莫向天涯笛裡吹¶
　　　題興公晝山水¶
古木蕭蕭蔭溪曲滿山蒼翠飛林麓扶笻行過小橋西¶
<pb:KR4e0235_WYG_014-27a>¶
隠隠書聲出茅屋¶
山色蒼茫烟水深小舟撑出綠溪陰一竿獨釣中流影¶
誰識悠悠隠者心¶
　　　題顧世卿畫緋梅¶
一枝玉質襯紅妝月裡妖嬈雪裡香莫向天台山下種¶
恐將春色誤劉郎¶
　　　題雪簫畫蘭¶
齊紈開處便氤氲移得天香澧水濆自有佳人留楚珮¶
<pb:KR4e0235_WYG_014-27b>¶
不須重説馬湘君¶
　　　題劉道子畫果¶
五指低垂綴一柯名園佳果似兠羅生來自有黄金相¶
欲向阿難頂上摩(右佛手柑/)¶
嶺南荔子似閩中寫出纍纍錦一叢記得髙凉當日事¶
兩株斜映小窻紅(右荔枝/)¶
　　　題葛𤣥方朱竹¶
丹鉛隨意寫生綃幻出空林絳玉簫五月十三曽一醉¶
<pb:KR4e0235_WYG_014-28a>¶
至今紅暈不能消¶
　　　題伯孺桃源圖¶
落盡桃花閉洞門重來無處覔仙源于今又隔千餘歳¶
知是秦人幾代孫¶
　　　題㓜孺所藏薛濤小像¶
濯錦江邉一麗人千秋傳得鏡中身自慚不及髙千里¶
未識花容真未真¶
半幅丹青異代情誰人題作校書名寫生不用桃花紙¶
<pb:KR4e0235_WYG_014-28b>¶
兩頰芙蓉暈自生¶
　　　題櫻桃黄鳥¶
櫻桃顆顆爛如霞曽獻炎方産内家寄語金衣舊公子¶
不須銜出上陽花¶
　　　題公洛所藏伯孺畫小景¶
滿目溪山筆下成山邉山外有溪聲憑君欲領溪山趣¶
但向綠榕橋上行¶
　　　題畫杏花¶
<pb:KR4e0235_WYG_014-29a>¶
一枝春色露名園幻出花神半醉魂猶記白門橋下路¶
紫騮嘶過酒家村¶
　　　題杏花戯贈㓜孺¶
半幅臙脂濕未乾誰將春色寄毫端山窻無事閒相對¶
猶勝慈恩寺裡看¶
　　　題伯孺山水¶
訪寺尋僧亦是忙賞春猶覺少壺觴總緣家近溪橋上¶
來往不知山路長¶
<pb:KR4e0235_WYG_014-29b>¶
　　　伯孺作溪樓聽雨圖見貽詩以酬之¶
獨掩柴門客到稀臨池生紙墨花飛主人莫道無相贈¶
風雨溪山盡帶歸¶
　　　題畫士女¶
　　　　琴操¶
二十年來舊管絃幾家車馬閙門前誰知萬刼青樓恨¶
盡在西湖一語禪¶
　　　　樂昌公主¶
<pb:KR4e0235_WYG_014-30a>¶
菱花初剖鏡分鸞十載長持半面看約得幽期正月望¶
人間天上共團圞¶
　　　　文君¶
豈為新緣勝舊緣却因詞賦暗相憐世人不解心中事¶
只説蛾眉愛七絃¶
　　　　盼盼¶
劍履塵埋已十春教成歌舞不隨身泉臺得早重相見¶
深感多情白舍人¶
<pb:KR4e0235_WYG_014-30b>¶
　　　　秦弱蘭¶
莫笑郵亭一夜春此身元已落風塵韓家亦有如花女¶
枕畔衣裳着向人¶
　　　　聶勝瓊¶
解將紈素卸花鈿誰識新懽是舊緣從此相思千㸃淚¶
不須和雨到窻前¶
　　　　楚娘¶
入宫元不愛蛾眉來是歡娛去是悲不有新詞消盡妬¶
<pb:KR4e0235_WYG_014-31a>¶
此身依舊路傍枝¶
　　　　曹妙清¶
比玉芳名號雪齋更無春色入幽懐横琴獨坐香閨晚¶
欲把新詩和鐵崖¶
　　　題雙文小像¶
鸞箋半幅為傳神畫裡相逢夢裡親安得人間綵灰酒¶
鶯鶯夜夜似真真¶
　　　題畫芍藥送張叔麟¶
<pb:KR4e0235_WYG_014-31b>¶
相送愁吟芍藥詩丹青聊贈揷瓶枝披圖不盡銷魂意¶
何必垂楊綰别離¶
　　　舊歳與伯孺諸子泛舟白沙分賦野航恰受兩¶
　　　　三人之句余已賦排律一章兹伯孺復出玉¶
　　　　生所作扇頭前景因重賦絶句題其上己亥¶
　　　　二月三日¶
去歳仲冬齊汎艇戲將聨句效城南眼前風景猶如昨¶
又過春光二月三¶
<pb:KR4e0235_WYG_014-32a>¶
　　　題雜畫¶
綠樹千重水一灣白雲飛去鳥飛還莫疑此地無人住¶
若箇山人肯住山¶
同摇蘭槳月如霜江水江烟共渺茫滿樹松花風落盡¶
前船香似後船香¶
獨撫孤琴意自閒滄浪一曲水雲間磯頭向晚不歸去¶
為愛前溪雨後山¶
羣峯雪後玉嶙峋無數梅花滿路春竹杖芒鞋過橋去¶
<pb:KR4e0235_WYG_014-32b>¶
山中髙卧更何人¶
相逢同息樹邉身總是桃源洞裡人月照疎林天漸晩¶
曽無一語到紅塵¶
已分為漁老此身歸來月下捲絲綸此中自是堪逃世¶
却笑嚴陵釣富春¶
半溪流水一孤桐對坐山中俗慮空所惜知音今漸逺¶
不堪極目送歸鴻¶
　　　題郭熈畫册¶
<pb:KR4e0235_WYG_014-33a>¶
行盡空林到水窮隔江雲樹逺溟濛柳隂坐待斜陽渡¶
剰看殘山一抹紅¶
　　　題吕紀雙雞雛¶
五德初生彩質竒花冠金距是何時他年定起劉琨舞¶
莫謂雌雄未可知¶
　　　水明樓聽雨荅二孺¶
莫怪溪樓冒雨來萍蹤無定老相催縱今歳歳來相訪¶
百歳曽無六十囘¶
<pb:KR4e0235_WYG_014-33b>¶
　　　五月十三日從羅山堂分得黄金間碧玉竹栽¶
　　　　植小園戲作¶
栽竹須乗醉日栽移將竒種出香臺貧家莫道無珍玩¶
多少黄金碧玉來¶
　　　種蠟梅¶
五出寒香淡淡黄羅浮仙子幻新妝開時記取休輕折¶
留與蜂兒補蜜房¶
　　　山齋獨坐懐惟秦客粤¶
<pb:KR4e0235_WYG_014-34a>¶
清客相過更有誰閒心惟許白雲知山房多少思君意¶
半在焚香煮茗時¶
　　　香閨七弔詩¶
　　余觀古今閨秀或有流落風塵匹耦非類或有委¶
　　身文士終爽宿盟者每親彤管輒興哀無情之地¶
　　爰賦短章招其魂氣名曰香閨七弔用附𡨕感之¶
　　誼¶
　　　　蘇小小¶
<pb:KR4e0235_WYG_014-34b>¶
油壁青驄久寂寥西陵松栢雨瀟瀟夢中解唱黄金縷¶
脉脉春情總未消¶
　　　　薛濤¶
雲箋彷彿見羅裙縹緲歌聲去不聞千樹桃花零落盡¶
不知何處弔孤墳¶
　　　　霍小玉¶
誰將薄倖負娉婷怨魄啼魂喚不醒我有多情雙眼淚¶
一囘開卷一囘零¶
<pb:KR4e0235_WYG_014-35a>¶
　　　　崔鶯鶯¶
淚光如瑩臂銷紅一夕幽期月影中千載重關蕭寺靜¶
更無環珮響輕風¶
　　　　非烟¶
一片春情暗寄郎碧苔箋與錦香囊此身&KR0184;為情郎死¶
不向秋風怨北邙¶
　　　　李易安¶
銷殘金石怨雙蛾紅粉由來薄命多一縷香魂飛不散¶
<pb:KR4e0235_WYG_014-35b>¶
月明時聽曼聲歌¶
　　　　朱淑真¶
朱粉慵調倦理妝知音難遇有情郎可憐一片西湖月¶
只向深閨照斷腸¶
　　　　　己亥夏杪客居玉田旅次寡歡情鍾艷骨¶
　　　　　孤燈𡨕想今夕何年同病相憐惟我㓜孺¶
　　　　　錄而寄之庶其和余¶
　幔亭集卷十四¶
